---
title: "Więcej warsztatu w warsztacie"
date: 2023-08-29T08:08:38+01:00
featureImage: /images/blog/workshop-01.jpg
tags: ["hackerspace", "hs3", "warsztat", "garaż"]
---

Dawno nie było niusików.

To nie dlatego że wszyscy się rozleniwili i nic się nie dzieje.

Wręcz przeciwnie. Było dość intensywnie i w międzyczasie Spejs nam się rozrósł.

Największa chyba nowość to fakt że otworzyliśmy nowy warsztat w garażu przy Wojska Polskiego 41. Zamysł jest taki by służył on do wszelkich prac głośnych, pylących, wymagających wyciągu, czy większej przestrzeni. Także drewno, metal, spawanie, drukarki żywiczne, frezarki CNC, plotery laserowe, czy inne eksperymenty które mogłyby przeszkadzać w pozostałych strefach.

Oprócz tego urosła nam serwerownia a wraz z nią infrastrutura sieciowo-serwerowa. Pierwszą aplikacją która tam osiadła jest [Space Smasher 9001](https://spacesmasher9001.hs3.eu/) powstały w ramach Pierwszego HS3 Jam. Oprócz tego ekipa PyExplorers hostuje [Guitar Checker](https://guitar-checker.hs3.space/docs) (aplikację napisaną w pythonowym frameworku FastAPI) na Dokku, czyli otwartym klonie Heroku.

Na dachu zamontowaliśmy maszt do anten który pozwoli na rozwój projektów związanych z LoRa, LoRaWan, HAMnet, ADS-B i wszelkich innych wynalazków radiowych. Przy okazji nawiązaliśmy współpracę z Ochotniczą Strażą Pożarną Gdańsk - Zachód SP2GDZ.

Warsztaty z syntezatorów modularnych i podstaw syntezy okazały się na tyle ciekawe że rozwinęła się grupka spejsowych muzyków spotykających się raz na jakiś czas by wspólnie pojammować (nie tylko na syntezatorach).

A jak już jesteśmy w temacie jamu to zapisy na MusicJam ruszyły i można się zgłaszać po [bilety dla rannych ptaszków](https://app.evenea.pl/event/musicjam2023/) .

Rośnie nam też ładnie strefa retro, w której znajdują się ZX Spectrum, Amstrad, klon PDP11 (PiDP11), Apple Macintosh SE, dwa Apple iMac G3 i dwa klony NES/Famicom/Pegasus. Większość sprzętu jest w pełni funkcjonalna, część wciąż wymaga odrobiny miłości.

Z planów na najbliższy czas mamy kilka warsztatów (między innymi lutowanie, projektowanie i druk 3d, Internet of Things) a oprócz tego zapraszamy na Otwarte Dni Projektowe na których możemy lepiej się poznać i zrobić coś razem.

Dzięki że jesteście i do zobaczenia!
